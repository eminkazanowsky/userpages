出家人有31件事可稱作不祥
########################

:date: 2017-02-09
:author: 蕅益大師
:tags: 轉錄, 佛弟子文庫, 蕅益大師
:category: 轉錄
:summary: 以上折福折壽，多招殃咎，故云不祥。當相與共戒之。
:og_image: http://m.fodizi.tw/uploadfile/201702/10/030299313.jpg


.. image:: http://m.fodizi.tw/uploadfile/201702/10/030299313.jpg
   :align: center
   :alt: 出家人有31件事可稱作不祥

一、佛前安坐受人禮拜，不祥。

二、佛前罵人，不祥。

三、法座上呵叱人，及輕口斥前賢錯謬，不祥。

四、褻衣受人禮拜，不祥。

五、當食罵人，不祥。

六、對食分別好惡，起憎嫌心，不祥。

七、綾羅錦綺作家常日用衣服，不祥。

八、臥床用重褥重席、綾絹被、紗羅帳，不祥。

九、清晨罵詈人，不祥。

十、憎嫌信施輕少，不祥。

十一、買奴僕供役使，如富貴家，不祥。

十二、人勞我獨逸，不祥。

十三、人窮乏我獨富饒，不祥。

十四、年少作講法師，作施食師，作住持師，不祥。

十五、少年恃小聰明，輕忽老宿，不祥。

十六、恃年臘高，輕忽後進，不祥。

十七、無故得重施，不祥。

十八、人以至誠待我，我以巧詐對之，不祥。

十九、好談他人過失，及隱微事，不祥。

二十、以常住公物，利濟俗家，不祥。

二十一、寵厚沙彌弟子，華衣美食，不祥。

二十二、出言動輒粗重，令人難當受，不祥。

二十三、多諸護法，多諸信施，即便妄尊自大，不祥。

二十四、無病使人出溺器，不祥。

二十五、病中瞋怒服事人，不祥。

二十六、著褊衫小解，不祥。

二十七、逢水旱等，怨恨天地，不祥。

二十八、欠人債負，聞其死，心生喜悅，不祥。

二十九、未語先笑，不祥。

三十、粗通教理，妄議古人，藐視時人，不祥。

三十一、具少知見，以宗師自任，不祥。

以上折福折壽，多招殃咎，故云不祥。當相與共戒之。

----

轉錄來源：
`出家人有31件事可稱作不祥 - 蕅益大師 - 佛弟子文庫 <http://m.fodizi.tw/qt/qita/19941.html>`_
