參禪人最重要是的細行 - 來果老和尚
#################################

:date: 2021-10-11
:author: 來果老和尚
:tags: 轉錄, 佛弟子文庫, 來果老和尚
:category: 轉錄
:summary: 參禪人，最關重要是細行。缺細行，難入那伽。全細行，動行即定。我人由一念不覺，才有無明，無明只行細行，未入名色。今既複本細行，是知心源不遠。初學行人，不知細行為何物，粗心膽大，語重情傷，皆無細行所致。
:og_image: http://m.fodizi.tw/uploadfile/202110/11/222944473.jpg


.. image:: http://m.fodizi.tw/uploadfile/202110/11/222944473.jpg
   :align: center
   :alt: 參禪人最重要是的細行

參禪人，最關重要是細行。缺細行，難入那伽。全細行，動行即定。我人由一念不覺，才有無明，無明只行細行，未入名色。今既複本細行，是知心源不遠。初學行人，不知細行為何物，粗心膽大，語重情傷，皆無細行所致。

行走腳不能響，是細行；居止站立，手垂直身不動，是細行；坐必端直，無諸偏歪，是細行；睡則吉祥臥，不仰臥，不覆臥，不反臥，右手枕頭，左手搭膝，是細行；與人講話，眼看彼胸，言無口水，低聲輕語，是細行；作事動腳必輕，動手必穩，是細行；十惡之粗行遠離，十善之細行無懈，交語不可未言先笑，是細行；有事不可畏頭畏尾，是細行；佛戒能持清，是細行；威儀能具足，是細行。

他人參禪難進步，細行人初參即進步，螞蟻喊救命，粗心人不能聽，細心人能聽復能救。四祖聞懶融禪師捉虱子置地，腳跌跛哭，是細行。餘一日睡廣單，聞聲哭喊，下單尋覓，見無腳虱子，在地亂碰亂滾。心細足可能聞，非奇特事。

佛在世時，一日上忉利天有事，帝釋設宴，佛化帝釋，身與佛同。一般飛行羅漢，有目連、舍利弗、迦葉、須菩提等遠遊天宮，遲回佛處，見佛正宴時，不知何是我佛？不識何是帝釋？目連心驚毛豎，即飛身梵天，不見誰個是佛，即遠飛九百九十恆河沙佛土，看佛不見，即回商請舍利弗。舍利弗曰：諸羅漢請看，座上那個有細行，眼睛不亂翻，定是世尊。眾羅漢齊看，才至佛前，佛呵曰：神通不如智慧。目連粗心，不如舍利弗細行，細行是參禪光風有以夫！

----

| 轉錄來源：
| `參禪人最重要是的細行 - 來果老和尚 - 佛弟子文庫 <http://m.fodizi.tw/qt/qita/25617.html>`_
| `細行文章_佛弟子文庫 <http://so.fodizi.tw/mso.asp?keyword=%E7%B4%B0%E8%A1%8C>`_
